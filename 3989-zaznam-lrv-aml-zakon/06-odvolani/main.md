---
title:      Odvolání proti rozhodnutí o odepření informací.
author:
   name:    Jakub Michálek
   phone:   608213119
   ds:      
   mail:    jakub.michalek@pirati.cz
our:
   name:    Česká pirátská strana
   sign:    "Parl #3989"
your:
   role:    
   name:    
      -     Úřad vlády České republiky
      -     Nábřeží Edvarda Beneše 4,
      -     Praha 1, 110 00
   ds:      
sendby:     mail
style:      letter
---

Vážení, 

dne 26. 9. 2016 jsem jako fyzická osoba – místopředseda České pirátské strany – v souladu se zákonem č. 106/1999 Sb., o svobodném přístupu k informacím (dále jen „InfZ“), požádal o poskytnutí zápisů a záznamů z jednání legislativní rady vlády České republiky, na kterých se tento rok projednávala novela zákona k provedení AML směrnice (novela zákona proti praní špinavých peněz), zejména pokud jde o pravidla zpřístupnění rejstříku konečných vlastníků (skutečných majitelů) právnických osob. 

Dne 24. 10. 2016 jsem obdržel odpověď povinného subjektu. Ten se rozhodl mé žádosti vyhovět pouze částečně, kdy poskytl pouhou část stanoviska Legislativní rady vlády. K ostatním požadovaným dokumentům potom vyhotovil rozhodnutí o částečném odmítnutí žádosti. 

Se závěrem povinného subjektu se však nemohu ztotožnit. Dle ustanovení § 11 zákona č. 106/1999 Sb., o svobodném přístupu k informacím, může povinný subjekt odmítnout žádost o informace pouze z důvodů, které stanoví sám zákon. Tvrzení povinného subjektu, že zápisy a zvukové záznamy jsou interní pracovní pomůckou, resp. že se nejedná o informaci určenou k uveřejnění, nelze podřadit pod žádný z bodů § 11 zákona č. 106/1999 Sb., o svobodném přístupu k informacím. Rovněž nemůže obstát ani argument o veřejnosti jednání Legislativní rady vlády, neboť tento opět není nikterak podřaditelný pro výše zmíněné ust. § 11 zákona č. 106/1999 Sb., o svobodném přístupu k informacím. Protože důvod pro odmítnutí žádosti je v tomto případě nezákonný, podávám v souladu s ust. § 16 odst. 1 zákona č. 106/1999 Sb., o svobodném přístupu k informacím, odvolání. 

Ohledně doručení odpovědi žádám o následující:

* Prosím o poskytnutí informace do mé datové schránky, případně pokud to není možné, na e-mailovou adresu (viz patička dopisu). 
* Dokumenty poskytněte v elektronické strojově čitelné (nikoliv skenované obrázky apod.), kdykoliv je to možné. 
* Nelze-li odpověď doručit v elektronické podobě, poskytněte mi odpověď v listinné podobě na doručovací adresu Mariánské nám. 2, Praha 1. Pokud zasíláte odpověď elektronicky, již mi ji prosím nezasílejte písemně.
* Ke komunikaci s povinným subjektem zmocňuji dále také svého asistenta Bc. Jana Loužka (narozen 9. července 1986 v Písku, bytem Vondroušova 1198, Praha 17, tel. 608213119).

Předem děkuji za Vaši vstřícnost.

---
signature:
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - místopředseda Pirátů
abbr:       jakub
...

