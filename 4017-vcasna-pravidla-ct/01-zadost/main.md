---
title:      Výzva ke včasné deklaraci pravidel předvolebního vysílání pro parlamentní volby 2017
author:
   name:    Jakub Michálek
   phone:   608213119
   ds:      
   mail:    jakub.michalek@pirati.cz
our:
   name:    Česká pirátská strana
   sign:    "Parl #4017"
your:
   role:    
   name:    
      -     Česká televize
   note:    k rukám generálního ředitele
   ds:      weeab8c
sendby:     mail
style:      letter
---

Vážený pane řediteli, 

rád bych Vás tímto vyzval k tomu, aby Česká televize přijala dostatečnou dobu předem pravidla pro předvolební debaty v parlamentních volbách konaných v roce 2017. Jde o to, aby politické strany dostatečnou dobu před konáním debaty věděly, podle jakých pravidel výběr proběhne, což zajímá zejména strany, jejichž účast je hraniční. Dosavadní pravidla byla zveřejněna jen asi měsíc před debatou, a to v době, kdy již byl připravován průzkum veřejného mínění rozhodující pro účast v debatě. Pokud nejsou pravidla stanovena předem, ale až během získávání dat pro průzkum, vytváří to pak domněnky o netransparentním postupu.

Pravidla musí být uzpůsobena dramaturgickým požadavkům parlamentní debaty. Pokud je např. požadavkem, aby v debatě bylo maximálně 8 subjektů, jeví se jako vhodný klíč výběr 8 subjektů s nejvyšším volebním potenciálem počítaným za celou Českou republiku (což se vzhledem k celostátní 5% uzavírací klauzuli jeví jako relavantní kritérium). Tato pravidla by měla být veřejně deklarována již před uspořádáním volebního průzkumu, ideálně v okamžik, kdy politické strany zahajují svoji volební kampaň, tedy v tomto případě několik měsíců před volbami konanými pravděpodobně na podzim roku 2017. 

Vedle toho by měl být dán prostor i všem dalším subjektům, které dosáhly aspoň 4 % volebního potenciálu, ale do diskuse se nedostaly. Je nasnadě, že subjekty by měly být pozvány k tématům, které jsou pro ně relevantní, aby nedocházelo k tomu, že Česká televize např. opakovaně zvala Piráty do Politického spektra, aby komentovali působení prezidenta Zemana společně s některou jinou stranou, ale neměli opravdovou možnost prezentovat svůj vlastní názor na řešení klíčových společenských problémů (např. robotizace a rozvoj technologií, otevřená státní správa apod.). Smyslem debat by podle mého názoru měla být věcná konfrontace různých relevantních názorů na určité společenské téma. 

Žádám Vás o sdělení Vašeho stanoviska k výše uvedeným návrhům.

Předem děkuji za Vaši vstřícnost.

---
signature:
  - Mgr. et Mgr. Jakub Michálek
  - nar. 6. 2. 1989
  - bytem Bořivojova 108, Praha 3
  - místopředseda Pirátů
abbr:       jakub
...

